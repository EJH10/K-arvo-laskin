# K-arvo-laskin
1. Kenelle sivusto on suunnattu? Tämä työkalu on tarkoitettu Belarus-traktorien omistajille tai huoltomiehille, jotka haluavat tarkastaa tai suunnitella traktorinsa rengastuksen.
2. Minkä hyödyn sivusto tuottaa kohderyhmälle? Työkalun avulla on helppo todeta onko käytössä oleva tai suunnitteilla oleva rengastus sopiva traktoriin. Aikaisemmin asia on ollut vaikea, koska rengaskokojen laskenta vaatii paljon tietoa akselistojen välityssuhteista ja laskutoimituksista. Tähän työkaluun on koottu ja laskettu välityssuhteet valmiiksi. Käyttäjä tietää traktorin mallin ja renkaitten tiedot, jotka syöttämällä ohjelma laskee K-arvon, jonka tulkinta on selitetty alussa.
3. Kuvaa miten testasit sivuston toimivuuden? Toiminta on tarkastettu excel-taulukolla, joka on tehtaan hyväksymä ja sisältää samat laskutoimitukset. Debuggaukseen käytetty Visual Studio Coden omaa ominaisuutta. 
4. Mitä vaikeuksia kohtasit ja miten niistä selvisit? Vaikeuksina oli saada muokattua kaikki tieto siihen muotoon, että taidot riittivät ohjelmoimaan lopun siten, että kaikki neljä muuttujaa (etuakselin välityssuhde, taka-akselin välityssuhde, etupyörän säde kuormitettuna ja takapyörän säde kuormitettuna) saadaan otettua mukaan laskettaessa K-arvo. Koska aikaisempaa ohjelmointikokemusta ei ole, eikä myöskään kokemusta ohjelmointiin liittyvän tiedon hankinnasta YouTubesta tai muualta internetistä, tehtävään on kulunut paljon aikaa, eikä lähellekään tavoitetta kaikkine ominaisuuksineen päästy annetussa ajassa. Ongelmista on selvitty etsimällä tietoa em. lähteistä ja yrittämällä soveltaa sitä tähän projektiin.
